### Ånnsjödagen

Ta med dina vänner till Ånnsjön när fågellivet är som mest sprudlande. Vi hjälper till med artbestämningen vid Ånnsjöns fågeltorn och gömslen under morgontimmarna, bjuder på bildvisning under kvällen och guidar er till en dubbelbeckasinlek vid midnatt.

#### Program

**07.00 – 11.00, Fågelskådning i Ånn**\
Utgångspunkt Ånns station. Följ markerade leder. Kom när det passar Dig! Vi har guider i tornen som kan informera och hjälpa till med artbestämning av fåglarna. Det finns även guider på fågelstationens tak, som har en utkiksplattform.

**13.00 - 14.00, Årsmöte**\
Styrelsen i föreningen håller årsmöte. Medlemmar i föreningen och allmänheten är välkomna att att delta.

**14.00 - 18.00, Öppet hus på fågelstationen i Handöl**\
Välkommen att besöka fågelstationen för att prata om fåglar, verksamheten i området eller gå vår tipsrunda. Vi bjuder på fika.

**18.00, Middag på Enaforsholms fjällgård**\
Middag för de som önskar på Enaforsholm. Priset är 150 kr/person (135 kr för medlemmar i föreningen). Föranmälan under dagen till fågelstationens personal eller på tel 070 - 528 40 21. Efter middagen bildvisning och genomgång av tipsrundan.

**22.00 – 01.00, Nattexkursion till dubbelbeckasinspel**\
Den överlägset största fågelattraktionen i ett internationellt perspektiv är de spelande dubbelbeckasinerna. Det hör till det märkligste man kan uppleva i fågelväg. Missa inte tillfället att bli guidad till rätt utkikspunkt! En värdig avslutning på en innehållsrik dag.
Föranmälningar och upplysningar, Thomas Holmberg 073 - 058 36 30. Vi samlas på parkeringen vid Enaforsholm kl. 22 för gemensam avfärd mot dubbelbeckasinleken. Spelplatsen är belägen ca 2,5 kilometer upp på fjället, så ta på vandringskängorna!

#### Övernattning

Eftersom dubbelbeckasinspelet sker nattetid kan det var en god idé att ordna med övernattning. Vi kan tipsa om följande:

- [Camp Ånn](http://campann.se/), tel. 070 - 209 02 31
- [Enaforsholm Fjällgård](http://www.enaforsholm.se/), tel. 0647 - 730 26 eller 070 - 527 30 26
- Jämtåsen, fam.jamting@hotmail.com tel. 0647 - 710 94 eller 070 - 646 11 30
- [STF Storliens Fjällgård](http://www.storliensfjallgard.se/) tel. 0647 - 700 58
