## Volontär

Ånnsjöns fågelstation studerar fågellivet i västra Jämtland. Syftet är miljö&shy;övervakning, dokumentation av klimat&shy;förändringar, och ekologisk grund&shy;forskning.

Verksamheten bedrivs i form av ett antal projekt som vart och ett omfattar en till ett par veckors fältarbete för en grupp om 2-8 personer.

Vi söker **inventerare** till våra olika inventeringsprojekt i juni. Du bör vara en van fältornitolog och känna till de vanliga fjäll- och våtmarksarterna till utseende och läte. Det underlättar om du också har kondition för dagliga vandringar över fjäll och myr, samt vana vid karta, kompass och GPS.

Vi söker **ringmärkare** och **assistenter** till våra nätfångstprojekt i juli och augusti. Som ringmärkare har du egen licens, medhjälparlicens eller stor erfarenhet av ringmärkning på fågelstation eller motsvarande. Assistenter behöver inte ha tidigare erfarenhet av nätfångst och ringmärkning men kan bara beredas plats under perioder då vi har minst en erfaren ringmärkare på stationen.

Samkörda grupper med 2-4 ringmärkare och assistenter är särskilt välkomna!

Ånnsjöns fågelstation erbjuder fri logi i vårt bekväma hus i Handöl, och en oslagbar upplevelse i Ånnsjönfjällen. Varmt välkommen!

[Ansök om att bli volontär](/volunteer/application)

### Mer information

Vi har sammanställt svaren på [vanliga frågor & svar](/volunteer/information) som vi uppmuntrar våra volontärer att läsa. Frågor som rör rekrytering hänvisar vi till ulla.falkdalen@annsjon.org.
