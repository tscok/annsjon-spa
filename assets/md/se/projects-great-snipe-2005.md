### Dubbelbeckasinprojektet

#### Resultatrapport 2005

De viktigaste resultaten från projektet "Dubbelbeckasin i västra Jämtland 2005" är:

1. En ny spelplats dokumenterad nära Tjallingen.
2. Tjugo dubbelbeckasiner ringmärkta på två olika lekar.
3. Två tidigare märkta dubbelbeckasiner kontrollerade.
4. Fyra områden (ca 1500-2000 ha) inventerade.
5. En av två kända lekar på Åreskutan koordinatsatt.
6. Sammanlagt fyra övriga observationer av enstaka dubbelbeckasiner noterade.

En ovanligt sen snösmältning i de västliga fjällen förhindrade inventering av högprioriterade områden norr om Storlien och på Blåhammarfjället under projektveckan. Snöläget förhindrade också inventering av kända lekar nära Storlien samt dokumentation av den andra av två kända lekar på Åreskutan. Insatserna inriktades istället på ringmärkning vid två lekar nära Enafors och Storulvån, vilket blev mycket framgångsrikt, samt inventering av lägre prioriterade områden i Bunnerfjällsmassivet längs Handölan.

Noterbart är att den nya leken vid Tjallingen ligger mycket nära en punkt utmärkt som .rik växtlokal. på vegetationskartan över fjällområdet. Detta tillsammans med en extern observation av dubbelbeckasin på Renfjället nära en liknande punkt styrker sambandet mellan db-lekar och rika växtsamhällen, vilket är användbart för planering av framtida inventeringar.

Tack till Stiftelsen Alvins fond för ekonomiskt stöd.