### Frågor &amp; Svar

- Vägbeskrivning
- Logi
- Mat och ekonomi
- Kontakt med omvärlden
- Vad ska jag ta med?

- - -

#### Vägbeskrivning

**Hur tar jag mig till Ånnsjöns fågelstation?**
Vi rekommenderar tåg från Stockholm eller Göteborg mot skidorten Storlien ([SJ.se](http://www.sj.se)). Den närmsta tågstationen är Enafors, ca 7 kilometer från Handöl. Vanligtvis ser vi till att någon som redan är på fågelstationen hämtar dig med bil (se nedan).

Om du reser med bil följer du E14 från Sundsvall (ca 30 mil), Östersund (15 mil) eller Trondheim (13 mil) och tar av söderut vid Enafors. Vi brukar inte rekommendera att köra från Stockholm (ca 70 mil), ett bättre alternativ är då att åka tåg till Östersund eller Åre och hyra en bil för den återstående distansen.

**Hämtning vid Enafors tågstation**
Vill du bli hämtad eller lämnad vi tågstationen bör du kontakta [Ulla Falkdalen](mailto:ulla.falkdalen@annsjon.org) så vidarebefordrar hon detta till personalen på fågelstationen. Har du möjlighet att välja tidpunkt för ankomst eller avfärd så ber vi dig att välja eftermiddag/kväll eftersom personalen oftast är upptagen med ringmärkning på morgon/förmiddag. Har du *inte* möjlighet att välja ber vi dig att i god tid meddela detta till Ulla.

#### Logi

På stationen har vi fem sovrum med två bäddar i varje rum. Det finns dusch/wc och ett välutrustat kök med spis/ugn, två microvågsugnar, två kylskåp och en mindre frys. Det finns varken diskmaskin eller tvättmaskin(!)

En gemensamhetsanläggning finns i Handöl där man för en låg kostnad kan låna tvättmaskin. Det finns täcken och kuddar men du måste ta med sängkläder och handdukar. Alla som arbetar på fågelstationen har gratis logi.

#### Mat och ekonomi

Stationen erbjuder ett bassortiment (ris, pasta, mjöl, socker, kryddor, tepåsar, tomatkonserver, etc.) som får användas av stationspersonalen. Övriga matvaror inhandlar du själv eller tas med hemifrån.

När du anländer till stationen är det bra om du har med dig en del matvaror (t.ex. frukostmat, frukt, etc.) som du kan behöva innan du får tillfälle att åka till mataffären. Coop finns i Storlien och Eurocash i Storvallen. Vanligtvis finns en bil tillgänglig på stationen så att turer till Storvallen eller Storlien kan anordnas för proviantering, någon gång i veckan.

Se [Storlien Turistbyrå](http://www.storlienturistbyra.se/shopping.html) för information om matvarubutiker och öppettider.

Bankomat och bank saknas i Storlien men på Coop kan du använda de flesta betalningskorten.

#### Kontakt med omvärlden

På stationen har vi trådlöst bredband och en stationsdator. Det finns även en radio men ingen TV. Om någon vill höra av sig till dig medan du är på fågelstationen så är adressen:

*Ånnsjöns fågelstation
Handöl 563
830 15 Duved*

Telefonnumret till stationen är 0647 - 722 10.

#### Vad ska jag ta med?

- sänglinne
- hygienartiklar
- handduk
- gummistövlar
- regnkläder
- ev. badkläder
- kikare / kamera
- myggmedel

Även om det är sommar kan det vara bra att ta med varma kläder och plagg som är bra skydd mot sol och mygg!
