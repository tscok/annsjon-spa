### Frågor och svar

Här är en lista med vanliga frågor och svar som kan vara bra att läsa innan du anländer till fågelstationen.

- - -

#### Logi?

På stationen har vi fem sovrum med två bäddar i varje rum. Det finns dusch/wc och ett välutrustat kök med spis/ugn, två microvågsugnar, två kylskåp och en mindre frys. Det finns varken diskmaskin eller tvättmaskin(!)

En gemensamhetsanläggning finns i Handöl där man för en låg kostnad kan låna tvättmaskin. Det finns täcken och kuddar men du måste ta med sängkläder och handdukar. Alla som arbetar på fågelstationen har gratis logi.

#### Mat och ekonomi?

Stationen erbjuder ett bassortiment (ris, pasta, mjöl, socker, kryddor, tepåsar, tomatkonserver, etc.) som får användas av stationspersonalen. övriga matvaror inhandlar du själv eller tas med hemifrån.

När du anländer till stationen är det bra om du har med dig en del matvaror (t.ex. frukostmat, frukt, etc.) som du kan behöva innan du får tillfälle att åka till mataffären. Coop finns i Storlien och Eurocash i Storvallen. En VW Polo finns tillgänglig på stationen så att bilturer till Storvallen eller Storlien kan anordnas för proviantering, någon gång i veckan.

Coop Storlien
**Öppettider**: Alla dagar, 09:00 - 19:00.

Bankomat och bank saknas i Storlien men på Coop kan du använda de flesta betalningskorten.

#### Hämtning vid tågstation?

Gäller det besked om ankomst och hämtning vid tåg kan du också kontakta Ulla så vidarebefordrar hon detta till personalen. Har du möjlighet att välja tidpunkt för ankomst ber vi dig att anlända på eftermiddag/kväll eftersom personalen oftast är upptagen av ringmärkning på morgon/förmiddag. Om du endast kan anlända på morgon/förmiddag ber vi dig meddela Ulla i god tid så att någon kan möta dig.

#### Kontakt med omvärlden?

På stationen har vi trådlöst bredband och en stationsdator. Det finns även en radio med ingen tv. Om någon vill höra av sig till dig medan du är på fågelstationen så är adressen:

*Ånnsjöns fågelstation
Handöl 563
830 15 Duved*

Telefonnumret till stationen är 0647 - 722 10.

#### Vad ska jag ta med?

- sänglinne
- hygienartiklar
- handduk
- gummistövlar
- regnkläder
- ev. badkläder
- kikare / kamera
- myggmedel

Även om det är sommar kan det vara bra att ta med varma kläder och plagg som är bra skydd mot sol och mygg!
