### Medarbetare

Ånnsjöns fågelstation studerar sedan 1989 fågellivet i västra Jämtlandsfjällen. Syftet är miljöövervakning, dokumentation av klimatförändringar, och ekologisk grundforskning.

Verksamheten bedrivs i form av ett antal projekt som vart och ett omfattar 1-2 veckors fältarbete för en grupp om 2-8 personer.

Vi söker *inventerare* till våra olika inventeringsprojekt i juni. Du bör vara en van fältornitolog och känna till de vanliga fjäll- och våtmarksarterna till utseende och läte. Det underlättar om du också har kondition för dagliga vandringar över fjäll och myr, samt vana vid karta, kompass och GPS.

Vi söker *ringmärkare* och *assistenter* till våra nätfångstprojekt i juli och augusti. Samkörda grupper med 2-4 ringmärkare och assistenter är särskilt välkomna! Som ringmärkare har du egen licens, medhjälparlicens eller stor erfarenhet av ringmärkning på fågelstation eller motsvarande. Assistenter behöver inte ha tidigare erfarenhet av nätfångst och ringmärkning, och kan bara beredas plats under perioder då vi har minst en erfaren ringmärkare på stationen.

Ånnsjöns fågelstation erbjuder fri logi i vårt bekväma hus i Handöl, och en oslagbar upplevelse i Ånnsjönfjällen. Varmt välkommen!

<p style="text-align:center">
    <a href="#volunteer/apply" class="button button-primary">Anmäl dig här</a>
</p>

#### Frågor och svar

Vi har sammanställt vanliga [Frågor &amp; Svar](#faq) som vi uppmuntrar våra medarbetare att läsa. Frågor som rör rekrytering hänvisar vi till [Ulla Falkdalen](mailto:ulla.falkdalen@annsjon.org).