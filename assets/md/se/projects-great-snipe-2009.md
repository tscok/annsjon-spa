### Dubbelbeckasinprojektet

#### Resultatrapport 2009

De viktigaste resultaten från årets inventering:

- en ny spelplats upptäckt på Getryggens sydsluttning
- en ny position för en redan känd spelplats dokumenterad på Larsvalen
- en ensam spelande hane funnen i lämplig miljö ca 3 km väster om Högåsen
- inga spelplatser hittades på Gräslidfjällets norra sluttning

De viktigaste resultaten från årets manuella radiopejling:

- fyra bon med ruvande honor dokumenterade
- direkt förflyttning av honor mellan lekar påvisad
- stor rörlighet hos honor dokumenterad
- honorna kommer till leken sent på natten
- ett lämpligt område för ytterligare en spelplats funnet på Åsmyrarna ca 4 km NNV om Högåsen

De viktigaste resultaten från årets nätfångst:

- 43 individer ringmärkta
- 8 kontroller av beckasiner som märkts tidigare år
- 1 kontroll av individ som märkts på annan lek under innevarande år
- 10 hanar försedda med sk light-loggers i samarbete med Lunds Universitet

##### Slutsats

Årets dubbelbeckasinprojekt var mycket lyckat trots viss brist på personal. Nätfångsten i mitten på maj överträffade förväntningarna med 43 ringmärkta och 8 kontrollerade beckasiner, och var en förutsättning för delprojekten radiopejling och kartläggning av flyttningsvägar. De flesta kända spelplatser kunde inventeras, och en ny lek dokumenterades. Radiopejlingen gav inte bara koordinater för fyra boplatser utan också indikationer om var vi bör leta efter nya spelplatser, information om geografisk rörlighet och tidsmässig planering hos honorna, samt mycket ny teknisk erfarenhet av radiopejling som metod. Årets resultat antyder att det fortfarande finns stora möjligheter att hitta fler spelplatser i vårt undersökningsområde, trots de senaste årens framgångsrika inventeringsinsatser.