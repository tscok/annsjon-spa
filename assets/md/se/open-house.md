### Ånnsjödagen - 2 juni 2018

Ta med dina vänner till Ånnsjön när fågellivet är som mest sprudlande. Vi hjälper till med artbestämningen vid Ånnsjöns fågeltorn och gömslen under morgontimmarna, bjuder på bildvisning under kvällen och guidar er till en dubbelbeckasinlek vid midnatt.


#### Program

*07.00 – 11.00*
**Fågelskådning i Ånn**
Utgångspunkt Ånns station. Följ markerade leder. Kom när det passar Dig! Vi har guider i tornen som kan informera och hjälpa till med artbestämning av fåglarna.

*14.00 - 18.00*
**Öppet hus på fågelstationen i Handöl**
Välkommen att besöka fågelstationen och prata fåglar och få veta mer om verksamheten. Tipsrunda. Fika

*19.00*
**Middag på Enaforsholms fjällgård**
Middag för de som önskar på Enaforsholm. Föranmälan under dagen till fågelstationen. Efter middagen bildvisning.

*22.00 – ca 01.30*
**Nattexkursion till dubbelbeckasinspel**
Den överlägset största fågelattraktionen i ett internationellt perspektiv är de spelande dubbelbeckasinerna. Det hör till det märkligste man kan uppleva i fågelväg. Missa inte tillfället att bli guidad till rätt utkikspunkt! En värdig avslutning på en innehållsrik dag.

Föranmälningar och upplysningar, Thomas Holmberg 0730583630. Vi samlas på parkeringen vid Enaforsholm kl. 22 för gemensam avfärd mot dubbelbeckasinleken.


#### Övernattning

Eftersom dubbelbeckasinspelet sker nattetid kan det var en god idé att ordna med övernattning. Vi kan tipsa om följande:

- [Enaforsholm Fjällgård][1], tel. 0647 - 730 26
- Jämtåsen, [fam.jamting@hotmail.com][2] tel. 0647 - 710 94 eller 070 - 646 11 30
- [STF Storliens Fjällgård][3] tel. 0647 - 700 58

#### Arrangör
Föreningen Ånnsjöns fågelstation (FÅF) i samarbete med [Länsstyrelsen][4] och [Studiefrämjandet][5].

[1]: <http://www.enaforsholm.se/>
[2]: <mailto:fam.jamting@hotmail.com>
[3]: <http://www.storliensfjallgard.se/>
[4]: <http://www.lansstyrelsen.se/>
[5]: <http://www.studieframjandet.se/>