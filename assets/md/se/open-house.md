### Ånnsjödagen

Ta med dina vänner till Ånnsjön när fågellivet är som mest sprudlande. Lördagen den 6 juni hjälper vi till med artbestämningen vid Ånnsjöns fågeltorn och gömslen under morgontimmarna, bjuder på bildvisning under kvällen och guidar er till en dubbelbeckasinlek vid midnatt.

#### Program

*07.00 – 11.00*
**Fågelskådning i Ånn**
Utgångspunkt Ånns station. Följ markerade leder. Kom när det passar Dig! Vi har guider i tornen som kan informera och hjälpa till med artbestämning av fåglarna.

*13.00-18.00*
**Öppet hus på fågelstationen i Handöl**
Välkommen att besöka fågelstationen och prata fåglar och få veta mer om verksamheten. Delta i föreningens årsmöte kl 16 eller gå vår tipsrunda. Vi bjuder på fika.

*18.00-19.30*
**Middag på Enaforsholms fjällgård**
Föranmälan direkt till Enaforsholm, 0647-730 26 eller 070-527 30 26.

*19.30-22.30*
**Bildvisning ”Fåglar vid Ånnsjön” & Fågelinformation**
Efter middagen på Enaforsholms fjällgård följer bildvisning, genomgång av dagens fågelobservationer och prisutdelning på tipsrundan.

*22.30 – ~01.00*
**Nattexkursion till dubbelbeckasinspel**
Den överlägset största fågelattraktionen i ett internationellt perspektiv är de spelande dubbelbeckasinerna. Det hör till det märkligste man kan uppleva i fågelväg. Missa inte tillfället att bli guidad till rätt utkikspunkt! En värdig avslutning på en innehållsrik dag.

Vi samlas på parkeringen vid Enaforsholms fjällgård kl 22.30 för gemensam avfärd mot dubbelbeckasinleken.

**OBS!** Anmälan om deltagande bör ske till Thomas Holmberg (073-058 36 30), eller under öppet hus i Handöl, senast kl 14.00 den 6 juni.

#### Övernattning

Eftersom dubbelbeckasinspelet sker nattetid kan det var en god idé att ordna med övernattning. Vi kan tipsa om följande:

- [Enaforsholm Fjällgård][1], tel. 0647 - 730 26
- Jämtåsen, [fam.jamting@hotmail.com][2] tel. 0647 - 710 94 eller 070 - 646 11 30
- [STF Storliens Fjällgård][3] tel. 0647 - 700 58

[1]: <http://www.enaforsholm.se/>
[2]: <mailto:fam.jamting@hotmail.com>
[3]: <http://www.storliensfjallgard.se/>

#### Arrangör
Föreningen Ånnsjöns Fågelstation (FÅF) i samarbete med Studiefrämjandet.

Tips! Passa på att bli medlem i FÅF för endast 150 kr/år. Plusgiro: 85 45 51 -9 eller betala i samband med Ånnsjödagen.